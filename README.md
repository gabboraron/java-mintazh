# java-mintazh
Általános tudnivalók A feladatmegoldás során fontos betartani az elnevezésekre és típusokra vonatkozó megszorításokat, illetve a szövegek formázási szabályait. Segédfüggvények létrehozhatók, a feladatban nem megkötött adattagok és elnevezéseik is a feladat megoldójára vannak bízva. Törekedjünk arra, hogy az osztályok belső reprezentációját a lehető legjobban védjük, tehát csak akkor engedjünk, és csak olyan hozzáférést, amelyre a feladat felszólít, vagy amit azt osztályt használó kódrészlet megkíván. A feladat megoldása során be kell tartani a kódolási konvenciókat. A feladat összefoglaló leírása A feladatban egy piac nagyon leegyszerűsített működését fogjuk szimulálni. A piacon gyümölcsöket árulnak, amelyeknek nyilvántartjuk a nevüket és az árukat. Nyilvántartjuk, hogy a piacon milyen gyümölcsöket lehet kapni. A feladat részletes ismertetése (gyömölcs) Készítsd el a market.Fruit osztályt, ami egy gyümölcsöt reprezentál. Az osztálynak két rejtett adattagja van: egy szöveges típusú name, amely a gyümölcs nevét tárolja és egy egész szám típusú price, ami a gyümölcs árát tárolja. Az osztálynak legyen egy rejtett konstruktora, amely paraméterben megkapja a nevet és az árat, és beállítja a megfelelő adattagokat. Legyen egy paraméter nélküli getPrice, ami visszaadja a gyümölcs árát. Az osztály tartalmazzon egy cheaperThan metódust, ami eldönti, hogy az aktuális gyümölcs olcsóbb-e, mint a paraméterben kapott gyümölcs. Legyen egy statikus make metódus, amely szintén egy nevet és egy árat kap. A metódusnak ellenőriznie kell a paramétereket, és amennyiben azok megfelelőek, akkor hozza létre, és adja vissza a paramétereknek megfelelő Fruit objektumot. Ha a paraméterek nem jók, akkor a metódus null-t adjon vissza. A nevet tartalmazó paraméter akkor megfelelő, ha csak betűt tartalmaz és legalább 2 karakter hosszú. Az árat tartalmazó paraméter pedig akkor helyes, ha pozitív, de legfeljebb 5000, továbbá és 0-ra vagy 5-re végződik. Az osztályban legyen egy paraméter nélküli show metódus, amely visszaadja az objektum szöveges reprezentációját. A formátum legyen a következő: \ név (ár-ezres-tagolással Ft) \ (ha az ár 1000-nél nagyobb, akkor ezres tagolásként egy szóközt kell használni, pl. 3 065). Az osztály tartalmazzon egy cheapestFruit nevű osztályszintű adattagot, ami a legolcsóbb gyümölcsöt tartalmazza, amit valaha létrehoztak (ha több ilyen van, akkor ezek közül az elsőt). Ha még nem hoztak létre Fruit objektumot, akkor az adattag értéke legyen null. Figyelj rá, hogy a konstruktor mindig aktualizálja ezt az objektumot, amikor az összes eddiginél olcsóbb gyümölcsöt hoz létre. Legyen egy osztályszintű getCheapestFruit metódus, ami visszaadja az előbbi Fruit objektumot. A feladat részletes ismertetése (piac) Készítsd el a market.Market osztályt, ami egy egyszerűsített piacot reprezentál. Az osztály egy rejtett láncolt lista típusú adattagban tartsa nyilván, hogy milyen gyümölcsöket lehet kapni a piacon (Fruit típusú objektumok). Az osztálynak egy publikus konstruktora legyen, ami egy fájlnevet kap paraméterként, amely gyümölcsöket tartalmaz. A metódus dolgozza fel a fájlt, szűrje ki belőle a hibás adatokat, majd töltse fel a gyümölcsöket a láncolt listába. Ha a fájl nem létezik, vagy nem olvasható, akkor a gyümölcsök listája legyen üres, a konstruktor pedig ne engedje ki a keletkező kivételt. Az inputfájl minden sora egy gyümölcsöt tartalmaz név,ár formában. Ha a sor nem ilyen szerkezetű, vagy az ár nem konvertálható számmá, vagy a megadott adatokból a Fruit objektum nem hozható létre, akkor a sort figyelmen kívül kell hagyni és a feldolgozást a következő sorral kell folytatni. Legyen egy numberOfFruits metódus, amely visszaadja a piacon még kapható gyümölcsök számát. Kezdetben az összes gyümölcs kapható. Legyen egy paraméter nélküli show metódus, ami szöveges típusban visszaadja a még kapható gyümölcsöket. A szöveg összeállításakor a gyümölcsök olyan sorrendben szerepeljenek, amilyen sorrendben a konstruktor beolvasta őket, és olyan formában, ahogy a Fruit show metódusa előállítja, a gyümölcsök között pedig legyen egy sortörés. Az utolsó gyümölcs után már ne legyen sortörés. Legyen egy cheaperThan publikus metódus, ami egy Fruit típusú objektumot vár, és ilyen objektumok láncolt listáját adja vissza. A metódus gyűjtse össze azokat a gyümölcsöket, amelyek olcsóbbak, mint a paraméterben kapott gyümölcs. A gyümölcsök a visszaadott listában olyan sorrendben szerepeljenek, ahogy a konstruktor beolvasta őket. Legyen egy average publikus metódus, ami egy valós számot (double) adjon vissza, azt, hogy mennyi a gyümölcsök átlagos ára. Ha nincsenek gyümölcsök, akkor a metódus adjon vissza -1-et. Figyelem: ha két egész számot osztunk egymással, akkor az eredmény mindig egész lesz (lefelé kerekít). Legyen egy buyCheapestFruit publikus metódus, aminek nincs paramétere, és egy vásárlást szimulál. Egy vásárló mindig a legolcsóbb terméket veszi meg. Ha a legolcsóbb gyümölccsel azonos árú is van, akkor azt, amelyiket a konstruktor korábban vett fel a listába. A megvásárolt gyümölcsöt el kell távolítani a listából, és ez a gyümölcs lesz a metódus visszatérési értéke is. Ha a vásárlás elején egyetlen gyümölcs sem volt már a piacon, akkor a metódus null-t adjon vissza. Legyen egy sale publikus metódus, aminek nincs paramétere és egy kiárusítást szimulál. \ A kiárusítás addig tart, amíg el nem fogy az összes gyümölcs. A metódus egy gyümölcsöket tartalmazó láncolt listába gyűjtse össze, hogy a gyümölcsöket milyen sorrendben vásárolták meg. Ez a lista lesz a metódus visszatérési értéke. A feladat részletes ismertetése (főprogram) Készítsünk egy Main osztályt, amelyben legyen egy főprogram. A főprogram egy paramétert vár: az inputfájl nevét. Ennek a segítségével hozzon létre egy Market objektumot. Ha a program nem kapott paramétert, akkor írjon ki hibaüzenetet. Hívja meg a Market objektum sale metódusát és a visszakapott lista minden egyes elemét írja ki a képernyőre (a show metódus segítségével). Tesztelés Ha a program paraméterének a fruit.txt fájlban található bemenetet adjuk meg, akkor a következő kimenetet kell kapnunk:  barack (55 Ft) korte (130 Ft) szilva (130 Ft) dinnye (2 015 Ft)
